第三十九章
昔之得一者，。天得一以清；地得一以宁；神得一以灵；谷得一以盈；万物得一以生；侯得一以为天下贞。其致之，天无以清，将恐裂；地无以宁，将恐废；神无以灵，将恐歇；谷无以盈，将恐竭；万物无以生，将恐灭；侯王无以贵高，将恐蹶。故贵以贱为本，高以下为基。是以侯王自称孤、寡、不毂。此非以贱为本邪？非乎？故致舆无舆。不欲琭琭如玉，珞珞如石。

[好阅, http://okr.me]
