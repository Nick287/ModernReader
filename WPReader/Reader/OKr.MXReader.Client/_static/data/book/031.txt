第三十一章
夫佳兵者，不祥之器，物或恶之，故有道者不处。君子居则贵左，用兵则贵右。兵者，不祥之器，非君子之器，不得巳而用之。恬淡为止，胜而不美。而美之者，是乐煞人。夫乐煞人者，则不可得志于天下矣。吉事尚左，凶事尚右。偏将军居左，上将军居右，言以丧礼处之。煞人之众，以悲哀泣之。战胜，以丧礼处之。

[好阅, http://okr.me]
